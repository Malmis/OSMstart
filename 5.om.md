/*
Title: Om
Description: Om denna webbplats
Author: Peter Kindström
Date: 2013-08-05
Robots: index,follow
*/

# Om dessa sidor
Det hela började med att [FixaMinGata](http://fixamingata.se) ställde en fråga om vi var intresserade av ett samarbete, då de ibland får frågor om varför kartan de använder är ofullständig. Då OSM i Sverige inte har någon tydlig organisation riskerar ett samarbete att halta lite, men vi kom fram till att åtminstone ta fram en nybörjarmanual för OSM-redigering.

Efter en trög start på wikin, kom så arbetet igång under sommaren 2013. En webbplats skapades och både texter och bilder såg dagens ljus. Tanken är att webbplatsen ska vara enkelt och fokuserad på nybörjare. Tips, trix och detaljer får samlas på andra platser så att inte nybörjaren blir överväldigad av mängden information.


## Copyright
Alla texter och bilder får användas/redigeras nästan som du vill, enligt en Creative Commons-licens som heter [CC-BY-SA](http://creativecommons.org/licenses/by-sa/3.0/deed.sv). Du som bidrar till informationen får ditt namn med på sidan om du ber om det. En reservation är att om en sida till slut får många bidragsgivare (mer än tre) reserverar vi oss för att alla namn istället kan komma att ersättas med texten "OpenStreetMap Sverige" alternativ "OSM Sverige".


## Din egen kopia
All information och bilder från denna webbplats ligger tillgängliga på [Github](https://github.com/mekanoid/OSMstart). Där kan vem som helst skapa sin egen kopia för att ändra, rätta och komplettera informationen. Du kan sen använda informationen själv eller be oss lägga till rättningarna här. Hur du gör allt detta finns beskrivet på Github.


## Hur vi skapat webbplatsen
Webbplatsen är enkelt byggd. Vi använder [Pico](http://pico.dev7studios.com/), ett fritt webbsystem som tar textfiler skrivna i [Markdown](http://daringfireball.net/projects/markdown/) och visar dem som webbsidor. Med hjälp av en mall har vi skapat utseendet, sen gör Pico resten.


## Vi bakom webbplatsen
Vi är några stycken som hjälpts åt med att ta fram denna information:

- Peter Kindström (webbplats, struktur & texter)
- Joakim Fors (skärmbild)
- Tobias Johansson (rättningar)
