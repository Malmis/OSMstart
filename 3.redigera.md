/*
Title: 3. Redigera
Description: Exempel på hur du ritar vanliga kartelement
Author: Peter Kindström
Date: 2013-07-19
Robots: index,follow
*/

# Redigera kartan
Innan du börjar ändra och lägga till på OpenStreetMap måste du känna till att du *inte* får använda copyright-skyddat material för att skapa OpenStreetMap-kartor. Du kan alltså *inte* rita av från t.ex. Hitta.se eller Google Maps och du får normalt *inte* heller rita av någon papperskarta. Den kartdata du lägger in måste vara fri att använda. Är den inte det, eller är du tveksam, lägg inte in den.

Nu finns det tack och lov generösa företag och personer. Bland annat Yahoo och Bing har nämligen tillåtit OpenStreetMap att använda deras satellitbilder och flygfotografier för att rita kartor efter, så den bild du kan se som bakgrund när du ritar på t.ex openstreetmap.org är det fullt tillåtet att rita av. I stora delar av Sverige har bilderna tillräckligt hög upplösning för att rita bra kartor efter.

Observera att satellit-/flygbilderna kan vara gamla, så om du hittar ett område som verkar felritat kan det mycket väl vara så att bilden är gammal och kartan är rätt. Ändra aldrig kartan på dessa ställen om du inte sett med egna ögon hur där ser ut.


## Börja redigera
Börja med att gå till OpenStreetMaps webbplats och zooma in kartan där du vill rita. Klicka sedan på texten "Redigera" och logga därefter in med dina uppgifter (om du inte redan är inloggad). Du ska nu hamna i den redigerare som heter iD och är det ditt första besök så ser det ut så här:

![Startbild för iD-redigeraren](content/id-start.png "Startbild för iD-redigeraren")

Om det är första gången du redigerar på OpenStreetMap med iD-redigeraren så rekommenderas du starkt att välja Starta genomgången. Det är en ganska grundlig guide till OpenStreetMap som ger dig mycket bra kunskaper om hur du går tillväga för att redigera kartor på OpenStreetMap. Vi kommer inte ägna mer plats här åt att förklara hur du ritar kartor, utan hänvisar till denna guide plus den inbyggda hjälpen.

Om du vill gå igenom guiden vid ett senare tillfälle, så hittar du den i hjälpmenyn.


